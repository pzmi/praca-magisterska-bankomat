\section*{Streszczenie}

Symulacja jest procesem odtwarzania złożonych zjawisk lub zachowań świata rzeczywistego przy pomocy ich uproszczonego modelu.
W ramach tej pracy stworzono symulator wypłat z sieci bankomatów na terenie miasta oraz narzędzia umożliwiające jego łatwą konfigurację, oraz obserwację wyników z poziomu przeglądarki internetowej. Symulację zamodelowano jako system wieloagentowy z czasem dyskretnym. Agentów zaimplementowano  wykorzystując aktorowy model współbieżności. Ponadto zbadano wydajność tego symulatora w zależności od jego parametrów wejściowych.